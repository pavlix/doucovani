= Doučování matematiky a informatiky

//Information in English may or may not be coming soon. Please see the [[kontakt|contact page]].//

Vítejte na mých stránkách, kde nabízím **doučování matematických a informatických předmětů**. Moje začátky s šířením znalostí mezi ostatní sahají přibližně do doby, kdy jsem začal chodit do školy. Dneska učím lidi různého věku, úrovně, představivosti i schopností.

Můžete ode mě očekávat **příjemnou formu výuky**, **názorné příklady** a **trpělivý přístup** a můžu slíbit, že se kromě vylepšení svých znalostí občas i zasmějete.

Cena závisí na předmětu a úrovni znalostí, které si chcete doplnit, a pohybuje se v běžných mezích, spokojenost garantována vrácením peněz za lekci.

Studuju informatiku na [[http://www.mff.cuni.cz/|MFF UK]] a věnuju se
[[http://www.netinstall.cz/|práci v oblasti informačních technologií a školení]].

V případě zájmu mě [[kontakt|kontaktujte]].

== Způsob, místo a čas práce

Vyučovací hodina má u mě 60 minut. Preferuju krátkodobá intenzivní doučování, nebráním se práci více hodin v kuse s přestávkami. Je možné
domluvit i dlouhodobou spolupráci, kdy se na hodině domluví datum a čas příští hodiny. Čas
doučování není omezen denní dobou ani pracovním týdnem.

Doučování probíhá v Praze ve Vršovicích. Podle situace a počasí pracujeme u mě doma nebo v okolí (zahrádky kaváren/restaurací,
stolky v nákupním centru). Běžně nedojíždím. Pokud na dojíždění trváte, připravte se na příplatek za čas strávený na cestě.

Hodiny se platí jednotlivě na každé hodině. Předplácení i doplácení se radši vyhýbám.

Bez ohledu na věk jsou mými zákazníky sami studenti. Nemám nic proti tomu, když si vezmete na některou hodinu rodiče, ať vidí jak
výuka probíhá. Smysluplnost doučování a platbu za hodinu pak řeším přímo se studentem, abych předešel případům, kdy studenta
doučování nezajímá. Mám ve zvyku si se studenty tykat.

== Oblasti

Následující seznam oblastí doučování je orientační, můžete se na mě obrátit s jakoukoli poptávkou.

=== Doučování informatiky

* [[pocitace/zaklady|Základy počítačů]]
* [[pocitace/programovani|Programování, databáze, operační systémy]]
* [[pocitace/pocitacove-site|Počítačové sítě]]

=== Doučování matematiky

* [[matematika/zs|Matematika základní školy (ZŠ]]
* [[matematika/ss|Středoškolská matematika (SŠ)]]
* [[matematika/vs|Vysokoškolská matematika (VŠ)]]
* [[matematika/prakticka-matematika|Praktická matematika a matematika v zaměstnání]]

=== Speciální doučování

Jednou za čas se mi stává, že mě kontaktuje někdo s problémem, který několik předchozích doučujících
nevyřešilo. V takové chvíli využívám všech dostupných zdrojů (Internet, technická knihovna, vlastní
hlava, atd) k tomu abych vám řešení zjistil a později podrobně a srozumitelně vysvětlil.
